সমন্বয়ক হাসনাত আবদুল্লাহর কথা শিক্ষার্থীরা শোনে নি,তাকে ‘ভুয়া’ বলেছে-ফেসবুকে অনেককেই এটা নিয়ে উল্লসিত হতে দেখা যাচ্ছে। বেকুব কিসিমের ব্যার্থদের এই মনস্তত্ত্ব চিরন্তণ।অন্যকে বিশেষ করে তিনি যদি একটু খ্যাতিমান হয়ে যান,তাকে অসম্মান করা গেলে বা তাকে অসম্মানিত হতে দেখলে, বেকুবরা পুলকিত হয়।
 
হাসনাত আবদুল্লাহ করেছেন কী? 
মাঝরাতে সংঘর্ষ চলছিল ঢাবির শিক্ষার্থীদের সঙ্গে সাত কলেজের শিক্ষার্থীদের।এই সংঘর্ঘ বাধার কোনো দায় হাসনাত আবদুল্লাহর নয়।সে দুই পক্ষের সংঘর্ষের মাঝখানে উপস্থিত হয়ে সংঘর্ষ থামানোর চেষ্টা করেছে।তার জীবনের ঝুঁকি ছিল,বিক্ষুদ্ধ দুই পক্ষের মাঝে তার যে কোনো কিছু হয়ে যেতে পারতো।এটা সে জেনে বুঝেই সেখানে গেছে, দায়িত্বশীল আচরণ করেছে।  
হ্যাঁ, বিক্ষুদ্ধ শিক্ষার্থীদের সে শান্ত করতে পারে নি।
 
কেউ কেউ তাকে আজেবাজে কথা বলেছে। তো এতে হাসনাত আবদুল্লাহর অপরাধটা কী?  
ঝুঁকি নিয়ে সংঘর্ষ থামানোর চেষ্টা করতে যাওয়াটা তার অপরাধ?  
ঢাকা বিশ্ববিদ্যালয়ের হলগুলোতে আরও অনেক ছাত্রনেতা, শিক্ষক ছিলেন।তারা এগিয়ে যান নি,এগিয়ে গেছেন হাসনাত আবদুল্লাহরা।এটাই দায়িত্বশীল নেতার কাজ,যা হাসনাত আবদুল্লাহ করেছে।
 
আপনি তাকে বাহবা না দিয়ে রসিকতা করছেন,পুলকিত হচ্ছেন। 
কারণ হয়ত এই যে, আপনার ভেতরে ফ্যাসিস্ট-স্বৈরাচারের বীজ রয়ে গেছে!

- সাংবাদিক গোলাম মোর্তোজা
ওয়াশিংটনে নিযুক্ত প্রেস মিনিস্টার
